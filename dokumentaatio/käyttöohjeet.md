**Käyttöohjeet:** Pelin pelaaminen on helppoa ja hauskaa. Pelaajia tarvitaan kaksi. 

Aluksi molemmat asettetlevat omat viisi laivaansa toisiltaan salassa ruudulla näkyvään koordinaatistoon. Laivojen on oltava ruudulla näkyvän vasemmanpuoleisen, sinisen ruudukon sisällä, jotta peli hyväksyy ne. Kaksi laivaa ei myöskään voi olla päällekäin. 

Seuraavassa vaiheessa arvaillaan vuorotellen, missä vastustajan laiva saattaisi sijaita koordinaatistossa. Omat laivat näkyvät aina vasemmassa sinisessä koordinaatistossa, ja vastustajan koordinaatisto näkyy oikealla. Osumat merkitään punaisina ja ohi menneet ammunnat valkoisina täplinä. Kuka ensimmäisenä saa osuman jokaiseen vastustajan laivojen pisteeseen voittaa pelin!

Peliä pelataan vuorotellen. Yksi asettelee laivojaan tai katsoo minne hyökätä, tällävälin toinen ei saa katsoa näyttöä. Näin vältytään siltä, että vastustaja näkisi kilpailijansa laivaston ja tietäisi minne hyökätä. Kun on aika vaihtaa toinen pelaaja tekemään siirtojaan, peli piilottaa näkyvistä edellisen pelaajan laivat ja pyytää seuraavaa pelaajaa tulemaan paikalle.

Pelivuoro etenee niin, että aluksi pelaaja valitsee nuolinäppäimillä yhden laivan koordinaatistostaan, tällä laivalla ammutaan vastustajan ruudukon pisteeseen. Pelaaja voi ampua niin monta kertaa kuin hänen laivansa peittää koordinaatistoruutuja. Esimerkiksi jos laiva on neljän ruudun mittainen, voi sillä ampua yhteensä neljä kertaa. Jos laivaan on kuitenkin osunut vastustajan aikaisemmissa hyökkäyksissä, vähentää jokainen osuma laivan ampumiskertoja yhdellä.

Pelissä on myös tutka. Jokaisen kerran kuin pelaaja ampuu vastustajan koordinaatistoon, heittää peli noppaa ja arpoo, näytetäänkö pelaajan käyttämän laivan perän koordinaatti vastustajalle tämän vuoron tullessa. Mitä enemmän ammut laivalla, sitä todennäköisempää on, että laivasi tulee näkymään tutkassa!

Hauskoja pelihetkiä!
